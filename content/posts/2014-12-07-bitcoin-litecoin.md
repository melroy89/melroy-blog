---
title: "Bitcoins & Litecoins – Wat zijn het?"
author: Melroy van den Berg
type: post
date: 2014-12-07T13:26:15+01:00
katex: true
toc: true
url: /2014/bitcoin-litecoin/
featured_image: /images/2014/01/bitcoin_litecoin_image.png
categories:
  - Beginner
  - Big Data
  - Digital currencies
  - Internet/SEO/Websites
  - Networking
tags:
  - Bitcoin
  - BTC
  - crypto
  - decentralized
  - digital
  - hash
  - key
  - BCH
  - wallet
  - scrypt
  - SHA-256
  - sleutel
  - currency
  - pros
  - cons
  - wallet
---

![BTC symbol](/images/2014/01/bitcoin.png "Bitcoin logo")

**Bitcoins** zijn erg in opmars en de laatste tijd vaak in het nieuws geweest. Maar wat zijn Bitcoins nu precies..? Wat kun je ermee allemaal doen? Hoe werkt het eigenlijk? En wat komt er allemaal bij kijken als je zelf een bitcoin wilt hebben of uitgeven.

In dit artikel ga ik in op de bovenstaande vragen. Ik leg uit wat een Bitcoin is en hoe het werkt. Daarnaast ga ik het hebben over de voor- & nadelen van Bitcoins. Tot slot noem ik enkele alternatieven voor de Bitcoins waaronder de Litecoins.

Lees gauw verder.

## Wat zijn Bitcoins?

Bitcoin is een **digitale valuta** en is een vorm van elektronisch geld. En net als met normaal geld, kun je ook daadwerkelijk betalen met Bitcoins. De ticker naam van Bitcoin is `BTC`. De ticker van Bitcoin Cash is `BCH`. Deze tickers worden gebruikt op beurzen en wisselkantoren.

Je kunt je Bitcoins op twee manieren opslaan. Namelijk via een _wallet_ (ook wel portemonnee), dat is een bestand wat aanwezig is op je computer. In dit bestand staat je geld versleuteld opgeslagen. Een tweede manier is om het geld bij een derde partij onder te brengen ook wel _portemonneedienst_ genoemd.

Het is niet noodzakelijk om de volgende informatie te snappen om zelf gebruik te kunnen maken van Bitcoins (of alternatieven hiervan). Echter ik wil graag het volledige verhaal vertellen.

Bitcoins maken gebruik van **cryptografie** (=techniek voor het versleutelen van informatie) om de transacties tussen 2 personen te kunnen valideren & verifiëren. Het maakt ook gebruik van een **peer-to-peer** technologie. Bitcoins zijn daarom een gedecentraliseerde valuta, waarbij geen centrale administratie zoals een bank, overheid, land of iets dergelijks van pas hoeft te komen.

### Kort samengevat

Bitcoins worden beheerd door wiskundige algoritmes geïmplementeerd in cryptografische computertechnologie over een gedistribueerd netwerk (=alle computers zijn met elkaar verbonden). Het belangrijkste van dit alles is; dat de Bitcoin werkt volgens vaste regels, die niet door een centrale autoriteit kan worden veranderd (zoals banken).

Hieronder zie je een illustratie waarbij het Bitcoin network de transactie verifieer door willekeurige computers. Bij hogere bedragen wordt de transactie meerder malen geverifieerd en neemt de zekerheid op een correcte afhandeling exponentieel toe.

![How Bitcoin works](/images/2014/01/bitcoin-how-it-works.svg)

### Mining

Je kunt Bitcoins delven/mining via de rekenkracht van je computer. Daardoor is het mogelijk om aan "gratis" Bitcoins te komen als beloning. Om sneller de sleutel te kraken en daardoor je beloning te ontvangen (in Bitcoins) zijn er zogenaamde "Bitcoin Mining Pools" opgezet.

![ASIC miner USB](/images/2014/01/ASICMINER_USB_Block_Erupter.jpg "Bitcoin Mining ASIC USB computer")

Vandaag de dag worden ASIC's chips gebruikt om te mining. Deze chips zijn speciaal ontworpen om sneller en energiezuiniger te mining naar Bitcoins.

Het achterliggende verhaal achter het delven van Bitcoins is dat je betalingen verifieert, door het controleren van de transactie. Elke transactie wordt namelijk zonder uitzondering anoniem bijgehouden. Het garandeert dat de transacties in chronologische volgorde wordt afgewikkeld. Dit gebeurd door de transacties in blokken te verdelen en beschermt de neutraliteit van het netwerk. Op deze manier kunnen computers (miners) garanderen dat de transacties correct zijn verlopen.

Hoeveel je krijgt is afhankelijk van je rekenkracht uitgedrukt in Mhahs/s (H), de moeilijkheidsgraad (D) en de beloning (B). Met een wiskundige berekening kun je vervolgens berekenen hoeveel Bitcoins je dan kunt krijgen op 1 dag:

$$\frac{24 }{M * 2^{32} / (H * 10^6) / 60 / 60} * B = BTC/dag$$

De beloning (B) is nu gelijk aan 25 BTC/blok. Op een bepaald moment zal dit halveren, totdat het nul wordt. Op dat moment zijn de maximale Bitcoins gedolven, namelijk 21 miljoen bitcoins. Dit kan ergens in 2030-2040 bereikt kunnen worden.

### Bitcoin Adres & Portemonnee

![Wallet](/images/2014/01/bitcoin_wallet.png)

Bij het maken van een _wallet_ (portemonnee), zoals eerder genoemd kan zowel offline op je computer al dan niet online. Er wordt dan in beide gevallen een **privé sleutel** & een **publieke sleutel** gegenereerd. De privé sleutel dient om jouw geld te beheren, deze sleutel zou je kunnen vergelijken met een PIN Code en zou je dus nooit met iemand moeten delen. Je publieke sleutel daarentegen kun je zonder problemen delen met de gehele wereld. Via de publieke sleutel kunnen mensen Bitcoins naar jou overmaken. Je kunt deze sleutel zien als een soort rekeningnummer.

Een voorbeeld van een publieke Bitcoin sleutel is (random address): `1NiNja1bUmhSoTXozBRBEtR8LeF9TGbZBN`

Via een website genaamd [BlockChain.info](https://blockchain.info/) is het mogelijk om alle transacties te bekijken alsmede het huidige saldo van een Bitcoin adres (zoals hierboven).

Hetzelfde bestaat ook voor Bitcoin Cash (`BCH`): [explorer.melroy.org](https://explorer.melroy.org).

Je kunt een offline wallet software kan je [hier](https://electrum.org/) downloaden.

En [hier](https://electroncash.org/) kun je de wallet downloaden voor Bitcoin Cash (`BCH`).

Echter ik raad aan om een hardware wallet te kopen voor extra beveiliging.

## Hoe kom ik aan Bitcoins?

Nu je weet hoe Bitcoin (`BTC`) werkt, ben je wellicht geïnteresseerd in het hebben van Bitcoins? Je kunt op twee manieren aan Bitcoins komen.

1. **Mining:** Zoals eerder uitgelegd in dit artikel kun je Bitcoins zelf "delven". Het kost echter relatief veel tijd, moeite, maar ook geld. Immers de hardware die de Bitcoins aan het minen is heeft elektriciteit nodig. Kijk daarom ook goed hoeveel wattage je hardware verbruikt, en of het wel rendabel is.
2. ![Kraken logo](/images/2014/01/kraken_logo.png) **Exchange:** Een andere manier om aan Bitcoins te komen, is om deze te kopen op een beurs. Een mooi voorbeeld daarvan is: [Kraken.com](http://www.kraken.com). Kraken is een digitale beurs voor het handelen in Bitcoins en andere digitale valuta. Je kunt hier eenvoudig geld overmaken van jouw rekening naar hun rekening (in euro's). Waarna je zelf bepaald hoeveel Bitcoins of andere digitale valuta je koopt op deze beurs.  
   Je zou nu vervolgens kunnen betalen in Bitcoins, of zoals mij wachten totdat de Bitcoins prijs stijgt. En daarna de winst pakken.

## Video

Ik adviseer je om deze onderstaande video eens te bekijken. Hier wordt kort uitgelegd hoe de Bitcoin onder de motorkap werkt:

{{< youtube "Lx9zgZCMqXE" >}}

## Voor-/nadelen Bitcoins

Er kleven echter ook nadelen aan Bitcoin (`BTC`).

- Het minen naar Bitcoins kost veel energie;
- Niemand kan garanderen dat het in de toekomst nog waarde heeft;
- Als een grote pool meer dan de helft, kortom 51%, rekenkracht bezit, kunnen ze de munt manipuleren. Dit wordt ook wel de 51 attack genoemd;
- Je _wallet_ kan gekraakt worden als je het niet goed versleuteld;
- Je kunt je _wallet_ ook kwijtraken, bijvoorbeeld wanneer je computer crasht. Zorg daarom voor een back-up;
- Denial of Service (DoS) aanvallen, waardoor het systeem volledig of gedeeltelijk plat wordt gelegd door vele aanvragen te doen naar een knooppunt in het netwerk. Bitcoin heeft daarvoor echter al verschillende beveiligingen standaard ingebouwd om zich te beschermen tegen deze aanvallen;
- Transacties duren een tijd voordat het geverifieerd is (vergeleken met de Litecoins en Bitcoin Cash);
- Transacties zijn duur als het netwerk druk is (Bitcoin Cash lost dit probleem op);

Gelukkig zijn er ook vele voordelen.

- Bitcoins zijn anoniem;
- Toegang tot het internet is voldoende om aan Bitcoins te komen. Geen bankrekening nodig;
- Het aantal _wallets_ wat je kunt maken is onbeperkt;
- Bitcoins worden niet beheerd door overheden, banken of iets dergelijks;
- Doordat je niet gekoppeld bent aan banken, kun je eenvoudig en snel bedragen rond de wereld sturen. Er is immers geen fysieke locatie van de Bitcoin, waardoor het mogelijk is om het versturen waarheen je maar wilt. Op welk moment je maar wilt;
- De toeslag kosten (fees) zijn erg laag vergeleken met Visa, PayPal, etc.;
- Je kunt vandaag steeds vaker met Bitcoins **betalen**. Onlangs kun je ook gewoon via [ThuisBezorg.nl](http://www.thuisbezorg.nl) betalen via Bitcoins.

## Alternatieven

![Litecoin Logo](/images/2014/01/litecoin.png "Litecoin Logo")

Er zijn ook alternatieve naast de Bitcoin (`BTC`). Sommige nadelen van de Bitcoins zijn opgelost in andere digitale valuta. **Litecoin (`LTC`)** en **Bitcoin Cash (`BCH`)** zijn daar mooie voorbeelden van.

Het minen van Litecoins kost bijvoorbeeld veel minder rekenkracht (=minder energie), alleen meer geheugen. Litecoin is scrypt gebasseeerde encryptie algoritme, terwijl Bitcoin `SHA-256` gebaseerd is. Waardoor AMD videokaarten goed in staat zijn op Litecoins te minen.  
Daarnaast zijn de Litecoins relatief goedkoop vergeleken de Bitcoins. Litecoin transacties zijn 4x sneller geverifieerd vergeleken Bitcoins en goedkoper per transactie.

Bitcoin Cash maakt echter wel gebruik van dezelfde `SHA-256` hashing algorithm. Echter bij Bitcoin Cash (`BCH`) heeft men de block grootte verhoogt, waardoor er veel meer transacties per block gemined kunnen worden. Dit zorgt ervoor dat Bitcoin Cash een idiele versie van Bitcoin is die bedoeld is voor snelle & goedkopere betalingen op layer-1 netwerk.

Er bestaan ook nog andere crypto valuta's, waaronder: Monero, Ethereum, Cardano, ChainLink, Doge, Namecoin, en nog veel meer.

## Externe Links

- [Officiële Bitcoin Whitepaper (PDF)](http://bitcoincash.org/bitcoin.pdf)
